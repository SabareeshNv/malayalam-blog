---
title: അശക്തനായ രാജാവ് - തല തിരിഞ്ഞ നിയമങ്ങൾ
description: തല തിരിഞ്ഞ നിയമങ്ങൾ
summary: തല തിരിഞ്ഞ നിയമങ്ങൾ
pubDate: "2025-12-19"
tags: ["Law", "Judiciary", "First Principles"]
slug: thala-thirinja-niyamam
---

ഒരിടത്തു ഒരിടത്തു ഒരു രാജാവ് ഉണ്ടായിരുന്നു — നീതിമാനും ശക്തനുമായൊരു രാജാവ്. "ദേശം" എന്ന നാടാണ് നമ്മുടെ കഥാ നായകനായ രാജാവ് ഭരിക്കുന്നത്. രാജാവിൻ്റെ ഉത്തരവുകൾ അതേ പടി നടപ്പിലാക്കാൻ പോലിസും പട്ടാളവും മറ്റു സന്നാഹങ്ങളും എല്ലാം ഉണ്ട് ദേശത്ത്. നീതിമാനായ നമ്മുടെ രാജാവ് കുറ്റവാളികൾക്ക് കുറ്റത്തിന്റെ സാഹചര്യവും മറ്റും നോക്കി വധശിക്ഷ വരെ വിധിക്കുമായിരുന്നു. അതിനുള്ള പൂർണ്ണ അധികാരം ദേശത്തെ ജനങ്ങൾ രാജാവിന് നൽകിയിരുന്നു. എന്നാൽ തന്റെ പ്രജയെ ഒരാൾ അന്യായമായി തട്ടിക്കൊണ്ടു പോവുകയോ അല്ലെങ്കിൽ തടങ്കലിൽ പാർപ്പിക്കുകയോ ആണ് എന്ന് മനസ്സിലായാൽ, അയാളെ തന്റെ മുന്നിൽ കൊണ്ട് വന്നു നിർത്തു എന്ന് ഉത്തരവിടാൻ ഉള്ള ശേഷി മാത്രം നമ്മുടെ രാജാവിനില്ല. അങ്ങനെയാണ് ദേശം രാജ്യത്തിന്റെ ഭരണ വ്യവസ്ഥ.

അതായത് വധിക്കാൻ പോലും ഉത്തരവിടാൻ ശക്തിയുള്ള രാജാവിന്; ഒരുവനെ തന്റെ മുന്നിൽ കൊണ്ട് വന്നു നിർത്തു എന്ന് ഉത്തരവിടാൻ ഉള്ള ശക്തിയില്ല. ഇതേത് തലതിരിഞ്ഞ നാട് എന്നാണ് മനസ്സിൽ വരുന്നതെങ്കിൽ — ആ നാടാണ് നമ്മുടെ ഇന്ത്യ; തല തിരിഞ്ഞ വ്യസ്ഥയോ നമ്മുടെ ഇന്ത്യൻ നിയമ സംവിധാനവും.
