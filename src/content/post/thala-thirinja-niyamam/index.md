---
title: തല തിരിഞ്ഞ നിയമം – വധിക്കാൻ വിധിക്കാം. ഹാജരാക്കാൻ പറയാൻ കഴിയില്ല!
description: തല തിരിഞ്ഞ നിയമങ്ങൾ
summary: തല തിരിഞ്ഞ നിയമങ്ങൾ
pubDate: "2025-10-17"
tags: ["Law", "Judiciary"]
slug: thala-thirinja-niyamam
---

നമ്മുടെ ഇന്ത്യൻ നിയമ സംവിധാനത്തിന്റെ മഠയത്തരം എന്ന് വിശേഷിപ്പിക്കാൻ കഴിയുന്ന ഒരു quirk-നെ കുറിച്ചാണ് ഈ കുറിപ്പ്.

ഇന്ത്യൻ ഭരണഘടനാ ജില്ലാ ജഡ്ജിക്ക് ( സെഷൻസ് ജഡ്ജിന് ) ഒരാൾക്ക് മരണ ശിക്ഷ വരെ വിധിക്കാൻ ഉള്ള അധികാരം നൽകിയിട്ടുണ്ട്. അതായത് ഒരുവന് നൽകാൻ കഴിയുന്ന ഏറ്റവും വലിയ ശിക്ഷ തന്നെ വിധിക്കാൻ അധികാരമുള്ള വ്യക്തിയാണ് സെഷൻസ് / ജില്ലാ ജഡ്ജി.

ഭരണഘടനാ ജനങ്ങൾക്ക് നൽകുന്ന അടിസ്ഥാന സംരക്ഷണത്തിൽ ഒന്നാണ് നിയമവിരുദ്ധമായ തടവിൽ നിന്നുള്ള മോചനം. ഒരാളെ നിയമവിരുദ്ധമായി അല്ലെങ്കിൽ അന്യായമായി തടവിലാക്കിയെന്നു ആക്ഷേപമുള്ള പക്ഷം ആർക്കും ഹൈ കോടതിയിലോ സുപ്രീം കോടതിയിലോ ഹേബിയസ് കോർപ്പസ് ( habeas corpus ) ഫയൽ ചെയ്യാം. ഇന്ത്യൻ ഭരണഘടനയിൽ പ്രതിപാദിച്ചിരിക്കുന്ന റിട്ടുകളിൽ ഒന്നാണ് ഹേബിയസ് കോർപ്പസ്. ഹേബിയസ് കോർപ്പസ് എന്ന പദത്തിന്റെ അർത്ഥം 'ശരീരം ഹാജരാക്കുക' എന്നതാണ്. അന്യായമായി തടവിലാക്കപ്പെട്ട ഒരു വ്യക്തിയെ വിട്ടുകിട്ടുവാൻ ഉപയോഗിക്കുന്ന ഒരു റിട്ടാണിത്. 

